# Розділ1.МОВА ПРОГРАМУВАННЯ ТА СТРУКТУРИ ДАНИХ

**Мова програмування (англ. Programming language)** —

це штучна мова, створена для розробки програм, які призначено для виконання на комп’ютері.

**Комп’ютерна програма (англ. Computer Program) **—
це послідовність команд (інструкцій), що забезпечує
реалізацію на комп’ютері конкретного алгоритму.

**Команда (інструкція)** — це вказівка, що визначає, яку дію (операцію) слід виконувати.

![image](https://user-images.githubusercontent.com/79608549/149632263-9c0498f5-aac7-4285-90cb-41f5e674e11e.png)


# Кодування та декодування повідомлень

### Аналоговий і цифровий способи подання інформації

Щоб повідомлення можна було обробити за допомогою електронної апаратури (у тому числі комп'ютера), його перетворюють в електричний сигнал. 
Електричний сигнал звичайно можна подати як залежність напруги від часу, тобто як функцію U(t).

![image](https://user-images.githubusercontent.com/79608549/149404377-a8c614ce-6700-4868-a872-eaa25d26730d.png)


Сигнали бувають неперервними (аналоговими) або дискретними (імпульсними). Неперервний сигнал U(t) описується функцією, що плавно змінюється у часі. На мал. така функція показана суцільною жирною лінією. Прикладами неперервних сигналів можуть бути електричний сигнал від мікрофона, напруга живлення в електромережі, сигнал, підведений до звукових колонок, тощо.
Дискретні сигнали описуються функцією U(t), яка у певні моменти часу змінюється стрибкоподібно. На мал. показано функцію дискретного сигналу, вона є послідовністю прямокутних імпульсів і на вигляд нагадує стовпчики діаграми.

Відповідно до видів сигналів розрізняють два способи подання інформації:
-  аналоговий - за допомогою неперервних сигналів. Прикладами аналогових способів передачі сигналу є людська мова, радіо, звукозапис на магнітні стрічки тощо;
-  цифровий - за допомогою дискретних сигналів. Найяскравішим прикладом дискретного способу зображення інформації є обчислювальні процеси у комп'ютерах.
